---
published: true
title: 'মেরা পাত্থার'
song_name: Jane Woh Kaise (1957)
song_src: ../songs/Jane-Woh-Kaise.mp3

---
একবার আমি, মিশুক আর নাফিজ মিলে ইন্ডিয়া গেলাম ঘুরতে (২০১৩তে)। 

প্রথমে ঢাকা থেকে বাসে গেলাম বেনাপোল, সেখান থেকে গাড়ি ভাড়া করে শিয়ালদহ স্টেশন। এরপর রাজধানী এক্সপ্রেস। লম্বা জার্নি।
আমাদের গন্তব্য উত্তরাখন্ড। হাইকিং করব।

পথে অনেক মাস্তি মজা।
আমি আবার হিন্দি বলতে পারিনা। দিল্লি তে ২দিন ছিলাম সম্ভবত। সেখান থেকে বাসে হরিদ্বার, এরপর আবার গাড়ি ভাড়া করে উত্তরাখন্ড। 

হরিদ্বার গিয়ে দেখি গঙ্গা। 

পুরো পাহাড়ি গঙ্গা। 

আমি আর নাফিজ পানিতে নামলাম। 'পাপমোচন' করে নিলাম :)

গঙ্গার তীর থেকে একটা পাথর কুড়ালাম কেন জানি। বললাম এই পাথর রেখে দেব। 
পাথরটার সাইজ হাতের তালুর সমান। বেশ ভালই ওজন। আমার মাথায় গুনগুন *"চাহুঙ্গা না মেঁ উস পাত্থার কো, যা উসে বাতা দে"।*

যাইহোক উত্তরাখন্ডে টুংনাথ পাহাড়ে হাইকিং করলাম। ভালই ঘুরলাম। 

আমি দেশে এসে জাপানে ফিরে যাওয়ার সময়ও সেই পাথর ব্যাগ এ নিয়ে নিলাম। লাগেজে না দিয়ে সাথের হ্যান্ডব্যাগেই নিলাম।
এয়ারপোর্টের সিকিউরিটিতে কেউ আটাকায়নি, কিন্তু ঝামেলায় পড়লাম প্লেন-এ উঠার সময়। ওরা বলল, এইটা তো খুব বিপজ্জনক। অস্ত্র হিসেবে ইউজ করা যাবে! 
আমি বলে বসলাম, রিলিজিয়াস জিনিস (:D)। 

এরপর এক কেবিন ক্রিউ এসে বলল যে, তারা এই পাথরটা প্লেনের সামনে এক জায়গায় রাখবে, আমি নামার সময় ওদের কাছ থেকে নিয়ে নিব (xD)।
হুম, এরপর আমি পাথরকে ওদের কাছে দিয়ে আমার সিটে গিয়ে বসলাম।

প্লেন ছাড়বে, ট্যাক্সিইং শুরু করছে।

আমার মাথায় আবার গুনগুন, *"চাহুঙ্গা না মেঁ উস পাত্থার কো, যা উসে বাতা দে"।*
