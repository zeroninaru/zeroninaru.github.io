---
published: true
title: 'সমুদ্রতট'
---

আমি না আজ সকালে একসময় আধো ঘুম আধো জাগরণের মত একটা অবস্থায় ছিলাম। 
হঠাৎ দেখি আমি একটা সমুদ্রের পাশে, বিচ দিয়ে হাঁটছি। 
নীল সমুদ্র, নীল আকাশ। 
সুন্দর বাতাস। 

একটু হাঁটতেই দেখি  তুমি দাঁড়িয়ে আছ। আমার খুব ভাল লাগছিল তোমাকে দেখে, কিছুই বলতে পারছিলাম না। অনেক কষ্ট করে মনে হল জিজ্ঞাসা করলাম, 'এই কি খবর! কেমন আছ?' তুমি কিছু বললে না, এমনেই এক পলক তাকিয়ে একটু আলতো একটা হাসির মত দিলে। আমিও কিছু আর না বলে এমনেই পাশে হাঁটতে থাকলাম। কিছুক্ষণ যাওয়ার পর আবার বললাম, 'আমার চিঠিটা পেয়েছিলে? কেমন লাগল বললে না তো? আমাকে চিঠির উত্তর দিবেনা?' এবারও কিচ্ছু বললেনা, আবার হাসলে আমার দিকে তাকিয়ে। আমরা বিচের পাশ দিয়ে হাঁটতে থাকলাম। 

হুট করে খেয়াল হল আমি একটা রুম এ শোয়া। LAতে। আমার বন্ধুর বাসায়। বুঝলাম ঘুম ভেঙ্গে গেছে, উপরের সবটাই স্বপ্ন ছিল। একটু কেমন যেন uneasy feeling হল, মনে হচ্ছিল স্বপ্নটা আরও লম্বা হলে ভাল লাগত। 
